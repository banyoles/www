---
title: "La nostra cooperació a Gàmbia"
url: /gambia
---

# Una mica d'història

Des de l’any 94 col·laborem amb un poble del centre de Gàmbia anomenat Kerewan. A l’any 2018, a instàncies de l’Ajuntament de Banyoles hem ampliat la nostre actuació a un nou poble, també a l’interior del país, anomenat Sare Yewtou.

Tan en un cas com en l’altre treballem sobretot en desenvolupament rural, principalment en la millora de la collita per propiciar la millora en l’alimentació.

# Kerewan

# Desenvolupament rural

El clima de Gàmbia és tropical, de manera que té uns 5 mesos de pluges molt abundants durant els quals es realitza tota la collita. Venen després 7 mesos duran els quals no hi plou ni una gota, per tan de sequera absoluta, sense possibilitats de produir sense regadiu. Per això la nostra línea d’actuació ha tingut dues vertents:

* Dotar de maquinària per treballar de manera més ràpida duran l’època de les pluges, i per això  hem enviat dos tractors i un remolc que ajuden a treballar amb més eficiència a l’època de les pluges. En alguns anys , amb l’ajuda de l’Ajuntament s’hi ha enviat ajuda alimentària donada la mala collita obtinguda.

* Ajudar a la implementació de zones de regadiu per a la producció d’aliments a l’estació seca. A Kerewan les dones ja tenien una zona encerclada destinada a horts repartits entre  totes les dones del poble. Els pous estaven molt deteriorats i des de la nostre associació  en varem fer de nous que encara estan en funcionament. 

Quan hi ha sequera aquests horts forneixen de verdures a les dones , tan per consum de les famílies com per la venda. 

Darrerament s’hi va fer un nou pou de més profunditat per tal d’engrandir la superfície de regadiu.

* Ja fa uns anys que Banyoles Solidària va adquirir per a Kerewan una màquina per moldre cereals i processar el cacahuet que encara facilita la feina a les dones.

# Sanitat i Educació

Gràcies a la donació d’un quadre per part dels germans de Palau es va construir un dispensari que ens ha permès millorar la Sanitat a tota la zona, no només al poble. Gràcies també a les aportacions dels socis, cada any paguem els medicaments necessaris i el sou d’un metge i d’un ajudant. 


Finalment al 2018, amb aportació de l’Ajuntament de Banyoles hem ampliat aquest ambulatori per fer-ne un petit dispensari.
També hem col·laborat esporàdicament amb l’escola secundària de la zona de Nyakoy ( 8 pobles junt amb Kerewan) i volem també aportar el nostre granet de sorra a  l’escola primària que ens sembla molt ben organitzada. 

# Sare Yewtou

És un petit poble, ells en diuen Thenany friendly village, que te alguns dels seus membres emigrats a Banyoles i que necessitava una zona de regadiu per produir durant l’estació seca. Hem encerclat una Ha de terreny que posteriorment els habitants del poble es repartiran entre tots, per tal de fer-hi horts. Ja hi tenien dos pous i B.S. amb l’aportació de l’Ajuntament n’ha fet un altre amb placa solar i bomba d’aigua.




